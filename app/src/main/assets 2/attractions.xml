<?xml version="1.0" encoding="utf-8"?>
<attractions>
    <attraction>
        <name>Rzeźba Łuczniczki</name>
        <lat>53.1306</lat>
        <lon>18.0122</lon>
        <description>Niegdyś stała na placu Teatralnym, na skwerze obok nieistniejącego Teatru Miejskiego, budząc oburzenie co bardziej pruderyjnych bydgoszczan. Dziś kameralny posąg „Łuczniczki”, wyniesiony do roli jednego z symboli Bydgoszczy, stoi vis à vis Teatru Polskiego w parku im. Jana Kochanowskiego. Posąg pięknej sportsmenki (175 cm wzrostu), o klasycznych proporcjach, był jednym z ostatnich dzieł berlińskiego artysty Ferdynanda Lepckego (1866-1909) stworzonym zapewne w 1908 r. Posąg prezentowany na wystawach w Berlinie i Monachium zbierał pochlebne recenzje. Także bydgoszczanie mogli rzeźbę podziwiać, gdy wiosną 1910 r. jej zminiaturyzowaną wersję pokazano na wystawie w Bydgoszczy. Wywołała ona tak pozytywne reakcje, że powstał zamysł nabycia kopii posągu dla miasta. Ostatecznie zamożny bankier żydowskiego pochodzenia Louis Aronshon postanowił, że kupi oryginał. I tak też uczynił. Pod koniec sierpnia 1910 r. „Łuczniczka” przybyła do Bydgoszczy, a 18 sierpnia, w dniu 60. urodzin jej nabywcy została uroczyście odsłonięta, by cieszyć swą artystyczną formą i urodą kolejne pokolenia bydgoszczan i zachwycać turystów. Plotki głoszą, że do posągu miała pozować była przyjaciółka fundatora, inne pogłoski mówią, że to była jego córka. Gdy stanęła w centrum miasta rozpoczęła się batalia o przeniesienie „gorszącej” figury w mniej eksponowane miejsce (Między innymi aktywnie o to walczyła słynna aktorka Pola Negri). Jednak wszelkie starania o usunięcie „Łuczniczki” z pl. Teatralnego kończyły się fiaskiem, aż do momentu kiedy uznano jej sąsiedztwo za nieodpowiednie dla przyszłego pomnika Wdzięczności Bohaterom Armii Czerwonej. Ten nie powstał w planowanym miejscu na pl. Teatralnym, ale „Łuczniczka” w 1960 r. przeniosła się, aby jak kiedyś strzec nowego teatru, zawsze gotowa do wypuszczenia strzały. Ciekawostka: W Bydgoszczy znajduje się oryginalna rzeźba „Łuczniczki”, ale nie jest ona jedyna, bowiem posiadaniem kopi tego wybitnego dzieła F. Lepkego szczyci się: Berlin, Coburg, Heringsdorf oraz Wilhelmshaven. Natomiast bydgoski pomnik w l. 30. XX w. pragnął dla swojego miasta odkupić prezydent Poznania Cyryl Ratajski.</description>
        <photo>rzezbaluczniczki.jpg</photo>
    </attraction>
    <attraction>
        <name>Przechodzący przez Rzekę</name>
        <lat>53.1231</lat>
        <lon>18.0014</lon>
        <description>„Przechodzący” zawitał do Bydgoszczy 1 maja 2004 dla upamiętnienia wejścia Polski do Unii Europejskiej. Fenomenem rzeźby jest fakt, iż umieszczono ją nad Brdą na linie rozpiętej pomiędzy brzegami. Tajemnica tkwi w przeniesieniu środka ciężkości poniżej poziomu liny. Dzięki temu rzeźba utrzymuje równowagę. "Przechodzącemu" towarzyszy jaskółka, w języku niemieckim jaskółka to schwalbe. A Szwalbe to nazwisko założyciela Filharmonii Pomorskiej, wybitnego Bydgoszczanina.</description>
        <photo>przechodzacyprzezrzeke.jpg</photo>
    </attraction>
    <attraction>
        <name>Mistrz Twardowski</name>
        <lat>53.1217</lat>
        <lon>18.0008</lon>
        <description>Codziennie o godzinie 13.13 i 21.13 otwiera się okno w szczycie kamienicy przy Starym Rynku 15 i zanosząc się nieziemskim śmiechem, wyłania się postać imć Twardowskiego. Czy to wspominając związki z Bydgoszczą, opisane w legendach, gdy gościł tu około 1560 r. na zaproszenie burmistrza, obdarowując tutejsze mieszczki nieprzemijającą młodością, czy to podziwiając urodę i szyk bydgoszczanek z miejsca, gdzie od 1884 r. działała firma szyjąca i sprzedająca damską garderobę. Według legendy Twardowski przybył do miasta na kogucie (inne podania mówią, że dotarł na Stary Rynek na krześle). Po przyjeździe do Bydgoszczy, Mistrz skierował swoje kroki do gospody "Zgorzelec”, gdzie wraz ze swoim sługą Maćkiem i diabełkami Smołką i Węgliszkiem mieszkali i przyjmowali interesantów. Gdy po mieście rozeszła się wieść, o tym że Mistrz zna sztuki magiczne, nie było chwili, w której jakiś szlachcic albo mieszczanin nie przyszedł z prośbą o radę czy pomoc. Jednym z nich był Burmistrz, który będąc już sędziwym starcem miał bardzo młodą żonę, za którą w niczym nie mógł nadążyć. Zwrócił się z prośbą do Pana Twardowskiego, żeby go odmłodził. Mistrz z pomocą diabłów przygotował wywar z magicznych ziół w którym wykąpał starca. Po kilku godzinach z kotła wyszedł bardzo odmłodzony. Niestety po powrocie do domu, nie został rozpoznany ani przez żonę ani przez nikogo ze służby. W miejscu kamienicy, w której gościł Pan Twardowski w 1910 r. ówczesny właściciel Leo Brückmann, wybudował nowoczesny dom handlowy, który zajmował powierzchnię około 4000m2. Na klientach robił wrażenie jasnymi, przestronnymi wnętrzami i oferował towary dobrej jakości w niskich cenach. Po I wojnie światowej mieścił się tu Dom Konfekcyjny działający jako filia Towarzystwa Akcyjnego z Poznania. Następnie od 1928 r. był tu dom handlowy Braci Mateckich, w którym chętnie ubierały się nie tylko bydgoskie elegantki zwłaszcza, że dom słynął z wytwornej odzieży i korzystnych wyprzedaży. Niestety budynek autorstwa Rudolfa Kerna uległ zniszczeniu podczas działań w 1945 roku, a na jego miejscu stanęła współczesna stylizowana kamienica.</description>
        <photo>mistrztwardowski.jpg</photo>
    </attraction>
    <attraction>
        <name>Fontanna Potop</name>
        <lat>53.1261</lat>
        <lon>18.0056</lon>
        <description>Odwiedzając Bydgoszcz koniecznie należy zobaczyć i uwiecznić fakt pobytu w mieście nad Brdą fotografią przy monumentalnej fontannie „Potop”, znajdującej się w parku im. Kazimierza Wielkiego nieopodal pl. Wolności. Ten efektowny wodotrysk, autorstwa Ferdynanda Lepckego stanął w tym miejscu w 1904 r., w ówczesnym ogrodzie Regencji bydgoskiej. W dużym basenie, z czerwonego piaskowca, artysta umieścił kompozycję nawiązującą do biblijnego potopu. Pośrodku znajduje się kilkupostaciowa grupa wypiętrzona na wysokość 6. metrów - z muskularnym mężczyzną trzymającym omdlałą kobietę i z drugą martwą u jego nóg oraz z dzieckiem wspinającym się po niej. Po bokach znajdują się rzeźby: z jednej strony - mężczyzny walczącego o życie ze spowijającym go wężem, zaś z drugiej - niedźwiedzicy z martwym niedźwiadkiem. Wyjątkowości przydała całości nawierzchnia wokół fontanny wykonana w technice wielobarwnej, dekoracyjnej mozaiki z motywem fal. To największe dzieło artysty budziło zachwyt i do 1943 r. było jedną z większych atrakcji Bydgoszczy, przy której chętnie się fotografowano. Niestety wartościowe rzeźby uległy konfiskacie na cele wojenne. Dziś ponownie, dzięki zawiązanemu w 2004 r. społecznemu komitetowi odbudowy fontanny, odlana z brązu, wielofigurowa, wiernie zrekonstruowana scena z biblijnego potopu umieszczona w odrestaurowanej niecce i okolona poddaną renowacji mozaiką jest jednym z najokazalszych i najpiękniejszych tego typu wodotrysków w Polsce. Ciekawostka: Zanim przystąpiono do realizacji pomysłu urzeczywistniającego wystawienie wodotrysku, w 1897 r. został ogłoszony ogólno niemiecki konkurs, szeroko komentowany przez ówczesną prasę środowisk artystyczno-architektonicznych (zgłoszono 55 prac). Kopie fontanny stanęły w Coburgu (1906 r.) i Eisleben (1942 r. przetopiona na cele wojenne).</description>
        <photo>fontannapotop.jpg</photo>
    </attraction>
    <attraction>
        <name>Trzy Gracje</name>
        <lat>53.1231</lat>
        <lon>18.0025</lon>
        <description>Dzieło autorstwa Jerzego Buczkowskiego zostało odsłonięte w 1989 roku, po wykonaniu modernizacji bulwarów nad Brdą[1]. Odlew z brązu przedstawia trzy kobiety – Gracje, które według mitologii greckiej były boginiami wdzięku i radości.</description>
        <photo>trzygracje.jpg</photo>
    </attraction>
    <attraction>
        <name>Pomnik Kazimierza Wielkiego</name>
        <lat>53.1203</lat>
        <lon>17.9986</lon>
        <description>Pomnik króla, który nadał Bydgoszczy prawa miejskie w 1346 roku. Monument przedstawia monarchę w koronie, na koniu, trzymającego berło i akt lokacyjny miasta. Znajduje się u zbiegu ulic Trybunalskiej i Wały Jagiellońskie.</description>
        <photo>pomnikkazimierzawielkiego.jpg</photo>
    </attraction>
    <attraction>
        <name>Ławeczka Mariana Rejewskiego</name>
        <lat>53.1265</lat>
        <lon>18.0065</lon>
        <description>Marian Rejewski, kryptolog, rozwiązał jedną z największych tajemnic II Wojny Światowej - złamał szyfr Enigmy. Przyczyniło się to do uzyskania przewagi przez aliantów, a tym samym do szybszego zakończenia wojny. W 2005 roku Miasto uhonorowało wybitnego bydgoszczanina. Mariana Rejewskiego można spotkać siedzącego na ławeczce na rogu ulicy Gdańskiej i Śniadeckich.</description>
        <photo>laweczkamarianarejewskiego.jpg</photo>
    </attraction>
    <attraction>
        <name>Makieta dawnej Bydgoszczy</name>
        <lat>53.1230</lat>
        <lon>18.0016</lon>
        <description>Przed głównym wejściem do Spichrzy (Muzeum Okręgowe) znajduje się makieta Bydgoszczy z dawnych wieków. Patrząc na nią możemy dostrzec kilka nieistniejących budynków: ratusz i kościół Jezuitów na Starym Rynku, mały romański kościółek św. Idziego, bramy miejskie oraz zamek bydgoski, który został zniszczony podczas Potopu Szwedzkiego.</description>
        <photo>makietadawnejbydgoszczy.jpg</photo>
    </attraction>
    <attraction>
        <name>Bydgoskie Autografy</name>
        <lat>53.1209</lat>
        <lon>18.0003</lon>
        <description>Zbiór płaskorzeźb wmurowanych w nawierzchnię ulicy Długiej w Bydgoszczy, między ulicami Jana Kazimierza i Stefana Batorego, przedstawiających odwzorowane w granicie podpisy osób zasłużonych dla Bydgoszczy. Pierwszy autograf został wmurowany w 2007 roku. Podpisy osób odwzorowuje bydgoski artysta Michał Kubiak. Uroczystość odsłonięcia odbywa się zazwyczaj 6 grudnia, w dniu święta patrona miasta, św. Mikołaja.</description>
        <photo>bydgoskieautografy.jpg</photo>
    </attraction>
    <attraction>
        <name>Wielkie Krzesła na Wyspie Młyńskiej</name>
        <lat>53.1220</lat>
        <lon>17.9985</lon>
        <description>Artystyczna instalacja na Wyspie Młyńskiej. Ogromne krzesła są popularnym miejscem spotkań i tłem do zdjęć. Nawiązują do twórczości Wacława Kuczmy i stanowią element nowoczesnego zagospodarowania Wyspy.</description>
        <photo>krzesla.jpg</photo>
    </attraction>
</attractions>